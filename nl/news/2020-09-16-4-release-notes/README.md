---
title: "Dodona 4"
description: "Release notes Dodona 4"
permalink: '/news/:year/:month/:day/:slug'
date: "2020-09-16"
---

<NewsHeader :title="$frontmatter.title" :date="$frontmatter.date" lang="nl" />

> Vanaf Dodona 4.0 werken we met kleinere releases die we sneller uitbrengen. Deze post zal telkens aangevuld worden met nieuwe features voor het jaar 2020-2021.

## Dodona 4.0 - 16/09/2020

Dodona 4.0 is een grote release en bevat veel aanpassingen onder de motorkap. Daarnaast zijn er ook enkele belangrijke nieuwe features voor gebruikers.

### LTI
Er werd ondersteuning voor LTI toegevoegd waardoor het eenvoudiger wordt om Dodona te linken met bestaande leeromgevingen. Deze koppeling wordt gebruikt voor onze samenwerking met [i-Learn](https://www.i-learn.vlaanderen/) en integratie in de UGent leeromgeving Ufora. Voor meer informatie over de koppeling met Ufora kan je terecht in [deze handleiding](/nl/guides/teachers/ufora).

### Vragen stellen
In een vorige versie van Dodona werd de mogelijkheid toegevoegd voor lesgevers om opmerkingen te geven op de ingediende code van studenten. In Dodona 4.0 draaien we de rollen om en kunnen studenten vragen stellen aan de lesgevers. Dit kunnen ze doen vanaf het codeoverzicht van een oplossingspagina waar ze een vraag kunnen stellen over hun volledige oplossing of over een specifieke regel code.

Lesgevers kunnen op cursusniveau het stellen van vragen in- of uitschakelen. Ze krijgen bovendien steeds een melding als er een vraag gesteld is. Een antwoord geven op een vraag doe je voorlopig door een nieuwe opmerking te plaatsen bij diezelfde oplossing en de vraag als beantwoord te markeren.

### Nieuwe loginpagina
Omdat er steeds meer scholen gebruik maken van Dodona kreeg de inlogpagina een opfrisbeurt. Scholen in het secundair onderwijs hebben nu geen eigen aanmeldknop meer, maar kunnen gebruikmaken van de doorzoekbare lijst.

### Emoji ondersteuning
Door beperkingen in hoe de gegevens in onze databank werden bijgehouden kon er tot voor kort geen gebruik gemaakt worden van emoji in Dodona. Dit probleem is in deze versie opgelost üëç.

Alle details over deze Dodona versie kan je vinden in [onze GitHub release notes](https://github.com/dodona-edu/dodona/releases/tag/4.0).

## Dodona 4.1 - 11/03/2021

Dodona 4.1 voegt een overzichtpagina toe die alle vragen bevat die gesteld zijn in een van de cursussen waarvan je cursusbeheerder bent. Je vindt de link naar deze pagina in de inklapbare navigatiebalk aan de linker kant van elke pagina.

Alle details over deze Dodona versie kan je vinden in [onze GitHub release notes](https://github.com/dodona-edu/dodona/releases/tag/4.1).

## Dodona 4.2 - 17/03/2021

Dodona 4.2 bevat enkele aanpassingen die het voor ons beheerders gemakkelijker maakt om om te gaan met de instroom aan nieuwe scholen. De naam van een school zal bijvoorbeeld automatisch ingesteld worden op de hostname die we uit de url van de loginprovider halen.

Alle details over deze Dodona versie kan je vinden in [onze GitHub release notes](https://github.com/dodona-edu/dodona/releases/tag/4.2).

## Dodona 4.3 - 26/04/2021

Dodona 4.3 bevat een nieuwe manier om lesgeversrechten aan te vragen. In plaats van het contactformulier kan je nu terecht op [een specifiek formulier](https://dodona.ugent.be/nl/rights_requests/new/) waarmee je ook direct de naam van je school kan instellen. Daarnaast hebben we op onze [about pagina](https://dodona.ugent.be/nl/about) ook enkele statistieken over het aantal Dodonagebruikers toegevoegd.

Alle details over deze Dodona versie kan je vinden in [onze GitHub release notes](https://github.com/dodona-edu/dodona/releases/tag/4.3).

## Dodona 4.4 - 06/05/2021

Dodona 4.4 maakt het mogelijk voor lesgevers om punten aan oplossingen toe te kennen tijdens het verbeteren. Aangezien we zeker willen zijn dat hier geen bugs in geslopen zijn, is deze nieuwe functie voorlopig slechts beschikbaar voor enkele geselecteerde gebruikers als test.

Alle details over deze Dodona versie kan je vinden in [onze GitHub release notes](https://github.com/dodona-edu/dodona/releases/tag/4.4).

## Dodona 4.5 - 04/06/2021

Dodona 4.5 schakelt de mogelijkheid om punten te geven tijdens een evaluatie in voor alle gebruikers. Deze feature is nog in beta, dus problemen mogen steeds gemeld worden. Daarnaast kreeg de overzichtspagina van alle beschikbare cursussen een update. Deze is nu gebruiksvriendelijker door een beter onderscheid te maken tussen de cursussen van de eigen onderwijsinstelling.

Alle details over deze Dodona versie kan je vinden in [onze GitHub release notes](https://github.com/dodona-edu/dodona/releases/tag/4.5).

## Dodona 4.6 - 18/06/2021

Dodona 4.6 voegt "uitgelichte cursussen" toe aan het globale cursusoverzicht. Deze cursussen bevatten naast oefeningen ook instructies om een programmeertaal te leren. Voor leerkrachten zijn ze een goed startpunt om een eigen cursus op te bouwen.

Alle details over deze Dodona versie kan je vinden in [onze GitHub release notes](https://github.com/dodona-edu/dodona/releases/tag/4.6).

## Dodona 4.7 - 25/06/2021

Een oefening correct oplossen zou een leuke gebeurtenis moeten zijn. Vanaf Dodona 4.7 verandert de indienknop in een emoji die de status van je oplossing aangeeft nadat de oefening beoordeeld werd. We namen ook het studentenoverzicht van een evaluatie onder handen om de resultaten duidelijker weer te geven.

Alle details over deze Dodona versie kan je vinden in onze [GitHub release discussion](https://github.com/dodona-edu/dodona/discussions/2890).

## Dodona 4.8 - 05/08/2021

Dodona 4.8 bevat een hoop *bug fixes* en legt de basis voor de komende 5.0 release. Dankzij de feedback op de *grading preview* hebben we het geven van punten nog gebruiksvriendelijker gemaakt. De grootste aanpassing was hier een duidelijkere manier om studenten te selecteren.

Alle details over deze Dodona versie kan je vinden in onze [GitHub release discussion](https://github.com/dodona-edu/dodona/discussions/2965).
